+++
title = "कुलाचार्यश्रीशम्भुनाथ"
full_title = "कुलाचार्यश्रीशम्भुनाथ"
date = "2020-07-12"
upstream_url = "https://animeshnagarblog.wordpress.com/2020/07/12/sri-shambhunatha/"

+++
Source: [here](https://animeshnagarblog.wordpress.com/2020/07/12/sri-shambhunatha/).

कुलाचार्यश्रीशम्भुनाथ

जिनकी वंदना करते हुए महामाहेश्वर श्रीअभिनवगुप्ताचार्य अपने तंत्रालोक में
लिखते हैं

> भट्टं भट्टारिकानाथं श्रीकण्ठं दृष्टभैरवम् ।  
> भूतिकलाश्रियायुक्तं नृसिंहं वीरमुत्कटम् ।नानाभिधानमाद्यन्तं वन्दे
> शम्भुं महागुरुम् ॥

उन श्रीशम्भुनाथ की पादुका का विमर्श करते हुए उनके जीवनविषय को प्रकाशित
करते हैं ।  
श्रीशम्भुनाथ अपने समय (लगभग 950CE) के सर्वश्रेष्ठ कुलाचार्य थे।
श्रीशम्भुनाथ जालन्धरपीठ में अपनी दुती भगवती के साथ निवास करते थें ।
श्रीशम्भुनाथ के गुरू‌ श्रीसुमतिनाथ थें । श्रीसुमतिनाथ दाक्षिणात्य थें,
परन्तु जालन्धरपीठ में निवास करते थें । श्रीसुमतिनाथ से पूर्व की परम्परा
सिद्धौघगुरुओं की हैं । श्रीअभिनवगुप्ताचार्य काश्मीरदेश से जालंधरपीठ
श्रीशम्भुनाथ से कुलसंप्रादय की दीक्षा लेने गये । श्रीशम्भुनाथ ने
श्रीअभिनवगुप्ताचार्य को साक्षात भैरव के लक्षण से युक्त जानकर कुलमार्ग
में दीक्षित किया। कुलार्थ,कुलचक्रयाग तथा दुतीयागादि कुलप्रक्रियाओं में
पारंगत किया । श्रीदेवीयामल, रत्नमालागाम, योगिनीसंचार,माधवकुल,योगिनीकौल
तथा कुलगह्वरादि कुलागमों का अध्ययन करवाया । कुलागम के अनुयायी परमतत्व को
विश्वात्मक मानते हैं । तंत्रालोक का २९वाँ आह्निक कुलप्रक्रिया तथा कुलयाग
से संबंधित हैं। श्रीशम्भुनाथाम्नाय का ही विस्तार इसमे किया गया हैं ।
श्रीअभिनवगुप्ताचार्य कृत देहस्थदेवतास्तोत्र पर कुलमत का पूरा पूरा प्रभाव
हैं । श्रीअभिनवगुप्ताचार्य अपने तंत्रालोक में निम्न प्रकार से अपने गुरु
का स्मरण करते हैं ।

जयताज्जगदुद्धृतिक्षमोऽसौ  
भगवत्या सह शम्भुनाथ एकः । यदुदीरितशासनांशुभिर्मे प्रकटोऽयं गहनोऽयं
शास्त्रमार्गः ॥  
इत्यागमं सकलशास्त्रमहानिधाना  
च्छ्रीशम्भुनाथवदनादधिगम्य सम्यक् ।  
शास्त्रे रहस्यरससंततिसुन्दरेऽस्मिन्  
गम्भीरवाचिरचिताविवृत्तिर्मयेयम् ॥ तंत्रालोक१.१२-१३

