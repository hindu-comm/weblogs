+++
title = "श्रीश्रीतारा के"
full_title = "श्रीश्रीतारा के दीक्षाक्रम तथा अङ्गविद्याओङ् का निरूपण"
date = "2021-05-10"
upstream_url = "https://animeshnagarblog.wordpress.com/2021/05/10/%e0%a4%b6%e0%a5%8d%e0%a4%b0%e0%a5%80%e0%a4%b6%e0%a5%8d%e0%a4%b0%e0%a5%80%e0%a4%a4%e0%a4%be%e0%a4%b0%e0%a4%be-%e0%a4%95%e0%a5%87-%e0%a4%a6%e0%a5%80%e0%a4%95%e0%a5%8d%e0%a4%b7%e0%a4%be%e0%a4%95%e0%a5%8d/"

+++
Source: [here](https://animeshnagarblog.wordpress.com/2021/05/10/%e0%a4%b6%e0%a5%8d%e0%a4%b0%e0%a5%80%e0%a4%b6%e0%a5%8d%e0%a4%b0%e0%a5%80%e0%a4%a4%e0%a4%be%e0%a4%b0%e0%a4%be-%e0%a4%95%e0%a5%87-%e0%a4%a6%e0%a5%80%e0%a4%95%e0%a5%8d%e0%a4%b7%e0%a4%be%e0%a4%95%e0%a5%8d/).

श्रीश्रीतारा के दीक्षाक्रम तथा अङ्गविद्याओं का निरूपण

![](https://animeshnagarblog.files.wordpress.com/2021/05/maldivian_tara1139030603245200729.jpg?w=217)

भगवती श्रीश्रीतारातारिणी के दीक्षाक्रम तथा अंगविद्याओं का निरूपण
‘तारिणीमन्त्रकल्प’ के अनुसार किया जाता हैं। भगवती तारा के दीक्षाक्रम में
श्रीगुरु साधक को निम्न मंत्रों की क्रम से देते हैं।  
(१) स्पर्शतारा  
(२) चिंतामणितारा  
(३) सिद्धिजटा  
(४) उग्रतारा (सार्द्धपंचाक्षरीमंत्र)  
(५)
[हंसतारा](https://animeshnagarblog.wordpress.com/2021/04/15/%e0%a4%ad%e0%a4%97%e0%a4%b5%e0%a4%a4%e0%a5%80-%e0%a4%b9%e0%a4%82%e0%a4%b8%e0%a4%a4%e0%a4%be%e0%a4%b0%e0%a4%be/)  
(६) निर्वाणतारा (पूर्णाभिषेक)  
(७) महानीलतारा  
(८) नीलशाम्भवरश्मिक्रम  
(९) महानीलोत्तररश्मिक्रम  
(१०) सम्राटाभिषेक (महापूर्णाभिषेक)  
इस प्रकार का अत्यन्त रहस्यमय महागोपनीय श्रीताराक्रम प्राप्त कर अधिकारी
साधक कृतकृत्य हो, साक्षात् अक्षोभ्यशिव की तरह भूमि पर विचरण करता हैं।
‘तारिणीमन्त्रकल्प’ में इस दीक्षाक्रम को ‘**महानीलताराक्रम**‘ अभिधान दिया
गया हैं ।  
इन प्रधान मंत्रों के साथ साथ भगवती के ४२ अंगमंत्रों की भी साधक दीक्षा
प्राप्त करता हैं। तारिणीमंत्रकल्प के अनुसार भगवती तारा के ४२अंगदेवता
निम्न हैं ।  
(१) वटुक  
(२) क्षेत्रपाल  
(३) योगिनी  
(४) गणपति  
(५) अक्षोभ्यभैरव  
(६) विजयाविद्या  
(७) अग्नि  
(८) चण्डघण्टा  
(९) षोढापञ्चक (लघुषोढा, महाषोढा, गुह्यषोढा, हंसषोढा तथा क्रमषोढा)  
(१०) कामदेव  
(११) सोम  
(१२) कुल्लुकापञ्चक (१३) आर्द्रपटिका  
(१४) शिवपञ्चाक्षर  
(१५) अघोर  
(१६) पाशुपत  
(१७) सुदर्शन  
(१८) जयदुर्गा  
(१९) अमोघफलदा  
(२०) यक्षि  
(२१) पद्मावती  
(२२) उद्भटाम्बा  
(२३) वौद्धनाथ  
(२४) पार्श्वनाथ  
(२५) तारिणी  
(२६) यक्षिणी  
(२७) मञ्जुघोष  
(२८) महेश्वर  
(२९) प्रत्यङ्गिरा  
(३०) नारसिंही  
(३१) अष्टभैरव  
(३२) पञ्चकल्पलता  
(३३) सर्वकामप्रदाविद्या  
(३४) रक्तचामुण्डा  
(३५) नित्यक्लिन्ना  
(३६) राजवश्यकरा  
(३७) खड्गरावण  
(३८) लुलायखरशार्दूलकपिवश्यविद्या  
(३९) धनुर्विद्या  
(४०) अस्त्रविद्या  
(४१) जलाग्निस्तम्भिनीविद्या  
(४२) भयद्वादशहारिणीविद्या  
इस क्रम से इतर ‘**चीनाचारक्रम**‘ भी है, जिसमे अन्य प्रकार से
श्रीश्रीतारा की क्रमदीक्षा होती हैं। चीनक्रम पुनः पाँच प्रकार का है ।  
(१) ब्रह्मचीनक्रम  
(२) वीरचीनक्रम  
(३) दिव्यचीनक्रम  
(४) महाचीनक्रम  
(५) निष्कलचीनक्रम  
महाचीनक्रम पुनः दो प्रकार का है ।  
(१) सकलमहाचीनक्रम – सुगतकुलसाधकों के लिए।  
(२) निष्कलमहाचीनक्रम -ताराकुलसाधकों के लिए।  
*ताराकुल का निष्कलमहाचीनक्रम श्रीकुल के समयाचार के साथ साम्य रखता
हैं।*  
निष्कलमहाचीनक्रम का उपदेश महारुद्रनाथ ने शङ्करनाथ को किया। शङ्करनाथ से
महाचीननाथ ने कैलाश में उपदेश प्राप्त किया । महाचीननाथ से वशिष्ठमुनि ने
निष्कलचीनाचार का उपदेश ग्रहण कर मानवों में इसका प्रचार किया। महाचीनक्रम
की यह गुरुपरंपरा है । महाचीननाथ से बोद्धिसत्वों ने सकलमहाचीनक्रम का
उपदेश प्राप्त कर बौद्धसिद्धों को इसका उपदेश किया । इन्ही सिद्धों से यह
परम्परा लामाओं तक पहुंचीं ।ताराकुल के साधकों के हितार्थ संक्षेप में
महाचीनाचारतंत्र में उपदिष्ट निष्कलमहाचीनक्रम का वर्णन किया जाता हैं।
निष्कलमहाचीनक्रम में बाह्यशौच वर्जित हैं ,मानसिक शौच का विधान हैं ।
निष्कलमहाचीनक्रम में मानसिकजप तथा मानस पूजन ही श्रेष्ठ है । मानसिक तर्पण
ही स्वीकार हैं । आराधना के लिए कोई काल अशुभ नहीं है । दिन रात निशा
महानिशा में कोई भेद नहीं होता । वस्त्र, आसन तथा स्थानशुद्धि का कोई नियम
नहीं हैं । निष्कलमहाचीनक्रम के साधक का मन को निर्विकल्प और वासनहीन होना
चाहिए । साधक चिंता तथा निन्दा का सर्वथा त्याग करे। मूलमंत्र के अतिरिक्त
अन्य मंत्रो का जाप न करे । रात्रि में भोजनोपरान्त साधना करने का विधान
है । मूल मंत्र से महानिशाकाल में बलि दे । जपस्थान में महाशंख रखकर वा
उसके ऊपर बैठकर जप करे। स्त्रीदर्शन करके साधना करे । ताम्बूल , दधि, मधु
तथा यथा रूचि भोजन करे । तत्पश्चात् जप करे । सर्वदासंतुष्ट रहे । अपने आप
को कृत कृत्य माने।  
निष्कलमहाचीनसाधनाक्रम के **द्वादशाङ्ग** निम्न हैं ।  
(१) प्रातकृत्य  
(२) ऋष्यादिन्यास:  
(३) करन्यासः  
(४) अङ्गन्यास:  
(५) वर्णन्यास  
(६) व्यापकन्यास  
(७) पीठन्यास:  
(८) अन्तर्याग  
(९) ध्यान  
(१०) सोऽहंधारणा  
(११) जप  
(१२) जपसर्मपण  
ताराकुलसाधकों को तुलसी तथा हरिनामसंकीर्तन निषिद्ध है। इन दोनो प्रकार के
क्रमों से अलग श्रीश्रीताराविद्या का काश्मीरक्रम भी हैं। इस दीक्षाक्रम
में श्रीश्रीतारा के भैरव सद्योजात हैं ‌। परादेवीरहस्यतंत्र के ५३ वें पटल
में कहा भी गया है-  
**सद्योजातस्तु तारायाः शिव इत्येवमीश्वरि ॥९.अ**  
काश्मीरक्रम में पञ्चताराओं की उपासना की जाती हैं।  
(१) श्रीताराभट्टारिका  
(२) श्रीतारिणीभट्टारिका  
(३) श्रीउग्रताराभट्टारिका  
(४) श्रीएकजटाभट्टारिका  
(५) श्रीनीलसरस्वतीभट्टारिका  
मंत्रकोश में भी कहा गया हैं-  
**तारापि तारिणी चैव एकजटापि तथैव च ।**  
**नीलसरस्वती चैवमुग्रतारा प्रकीर्तिताः ॥**  
**तारा भेदास्तु पञ्चैवमक्षोभ्येण प्रकाशिताः॥**  
काश्मीरक्रम के तन्त्रग्रंथ ‘**भैरवसर्वस्व**‘ के अनुसार भगवती तारा का
मंत्र निम्न हैं ।  
**तारं व्योषं तथा कान्ता माया वाग्भवम् एव च ।**  
**कूर्चं चैव महेशानि ह्यन्ते फट् ठद्वयं तथा ॥**  
काश्मीरक्रम के तन्त्रग्रंथ **भैरवतन्त्र** के अनुसार भगवती श्रीश्रीतारा
का ध्यान निम्न हैं ।  
अथ वक्ष्यामि ताराया ध्यानं भैरवतन्त्रके ।  
देव्या भेदविहीनाया मुनिसाधक पूजिते ॥

**देवीं पन्नगभूषितां हिमरुचिं शीतांशुशङ्खप्रभाम् ।**  
**मुक्तारत्नपरीतकण्ठवलयां रक्ताम्बरां विभ्रतीम् ॥**  
**शूलाब्जासिगदाधरां सुरगणैर्वैकुण्ठमुख्यैःस्तुताम् ।**  
**नित्यं लोकत्रयैकरक्षणपरां तारां त्रिनेत्रां भजे ॥**

काश्मीरक्रम के अनुसार तारायन्त्र का वर्णन निम्न हैं ।  
परादेवीरहस्यतंत्रे-  
**अथ वक्ष्यामि ताराया यन्त्रोद्धारमनुत्तमम् ।**  
**भोगमोक्षप्रदं देवि गोप्यं कुरु महेश्वरि ॥**  
**बिन्दुस्त्रिकोणं च षडस्रयुक्तं**  
**वृत्तं तथाष्टारमलं त्रिवृत्तम् ।**  
**सभूपुरं चैकजटाविलासगेहं**  
**मया यन्त्रमिदं प्रदिष्टम् ॥**  
एक बात विशेष उल्लेखनीय है कि तिब्बत तथा भोट देश में इक्कीस ताराओं की
उपासना का प्रचार करने वाले बौद्धाचार्य सूर्यगुप्त (रविगुप्त) कश्मीर के
निवासी थें। केरलदेश में भी क्षेत्रीयदेवी के साथ संयुक्तरूप से (syncretic
form ) भगवती तारा की उपासना ‘नीलकेशी’ के स्वरूप में की जाती हैं ।
मलयालमन्त्रवादग्रन्थों मे ‘नीलकेशी’ उपासना का वर्णन मिलता हैं ।
मलयालक्षेत्रीयलोग देवी को ‘करिनीली’ के अभिधान से पुकारते हैं। भगवती तारा
के महानीलक्रम, महाचीनक्रम तथा कश्मीरक्रम का वर्णन कर,मां भवतारिणी की
वन्दना के साथ लेख का समापन किया जाता हैं ।

![](https://animeshnagarblog.files.wordpress.com/2021/05/1280px-green_tara_1947_wk3411362632805158581.jpg?w=237)

ॐ तारां तारपरां देवीं तारकेश्वरपूजिताम् ‌। तारिणीं भवपाथोघेरुग्रतारां
भजाम्यहम् ॥ ॐ…शिवमस्तु ॥

