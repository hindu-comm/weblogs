+++
title = "जयद्रथयामलएक सिंहावलोकन"
full_title = "जयद्रथयामलएक सिंहावलोकन"
date = "2021-02-21"
upstream_url = "https://animeshnagarblog.wordpress.com/2021/02/21/%e0%a4%9c%e0%a4%af%e0%a4%a6%e0%a5%8d%e0%a4%b0%e0%a4%a5%e0%a4%af%e0%a4%be%e0%a4%ae%e0%a4%b2-%e0%a4%8f%e0%a4%95-%e0%a4%b8%e0%a4%bf%e0%a4%82%e0%a4%b9%e0%a4%be%e0%a4%b5%e0%a4%b2%e0%a5%8b%e0%a4%95%e0%a4%a8/"

+++
Source: [here](https://animeshnagarblog.wordpress.com/2021/02/21/%e0%a4%9c%e0%a4%af%e0%a4%a6%e0%a5%8d%e0%a4%b0%e0%a4%a5%e0%a4%af%e0%a4%be%e0%a4%ae%e0%a4%b2-%e0%a4%8f%e0%a4%95-%e0%a4%b8%e0%a4%bf%e0%a4%82%e0%a4%b9%e0%a4%be%e0%a4%b5%e0%a4%b2%e0%a5%8b%e0%a4%95%e0%a4%a8/).

जयद्रथयामल-एक सिंहावलोकन

भैरवस्रोत के विद्यापीठग्रन्थों में जयद्रथयामल एक प्रधान आगम हैं ।
सिंधुदेश के राजा जयद्रथ को भगवान महेश्वर द्वारा प्रसन्न होकर इस ग्रंथ का
उपदेश  
उपदेश किया गया । भगवती कालसंकर्षिणी इस आगमग्रंथ का उपजीव्य विषय हैं।
भगवती कालसंकर्षिणी के ३६० स्वरूपों के मंत्र, यंत्र, प्रयोगादि का वर्णन
इस ग्रंथ में प्राप्त होता हैं। यह ग्रंथ शिवशिवासंवादात्मक हैं, भगवती
शिवा इस ग्रंथ की प्रश्नकर्ता तथा भगवान शिव उत्तरदाता हैं। यह ग्रंथ
विशालकाय कलेवर वाला है, जो कि २४,००० श्लोकों में निबद्ध हैं। ग्रंथ की
पुष्पिका में **“श्रीभैरवस्रोतसि विद्यापीठे जयद्रथयामले महातन्त्रे ….
षट्के चतुर् विंशतिसाहस्रे …..”** लिखा प्राप्त होता हैं ।  
इस ग्रंथ का विभाजन ४ षट्कों में किया गया हैं। प्रत्येक षट्क में ६,०००
श्लोक हैं। उपलब्ध षट्कों में ६००० श्लोक प्राप्त नहीं होते हैं।  
षट्कों का विभाजन पुनः पटलों में किया गया हैं। अनुमानतः पूर्ण जयद्रथ यामल
में १८०-१५० पटल थें । उपलब्ध जयद्रथयामल में लगभग १३५ पटल हैं।  
इस ग्रंथ के चारषट्कों की ३०-३२ पांडुलिपियां नेवारी तथा पुरानीदेवनागरी
लिपि में नेपाल देश में प्राप्त होती हैं। यह पांडुलिपियां ११-१२ शती में
लिखी गई थीं , जिनमे कई का समय समय पर पुनर्लेखन किया गया। ऐतिहासिक दृष्टि
से देखा जाएं तो जयद्रथयामल की रचना ८-९ शती में कश्मीर देश में की गई । इस
ग्रंथ पर *कापालिकों तथा डामरकों* का स्पष्ट प्रभाव दृष्टि गोचर होता हैं।
अनेकों भयावह यागों तथा अमानुषिक प्रयोगों का वर्णन इस ग्रंथ में प्राप्त
होता हैं। साथ ही विभिन्न योगों , आसनों तथा मुद्राओं का विवरण भी प्राप्त
होता हैं।  
जिसमे बाद की ९-१० शती तक कई क्षेपक जोड़े गए। जयद्रथयामल के निर्माणसमय से
पूर्व में प्रचलित **माधवकुल**, **योगिनीसञ्चार**, **कुलगह्वर** तथा
कालीक्रमविधान इत्यादि स्वतंत्र प्रकरणों वा ग्रंथो का समावेश भी इस
यामलग्रंथ में किया गया हैं ।वर्तमान में यह ग्रंथ अपूर्ण अवस्था में
प्राप्त होता हैं। कश्मीर के ग्रंथो में जयद्रथयामल के ऐसे अनेकों भाग
उद्धृत किए गए है जो की नेपाल के हस्तलेखों में उपलब्ध नहीं होते हैं यथा
**कालीपटल**, **बगलामुखीपटल** तथा **वटुकभैरवपटल** इत्यादि । प्रकटभैरव
महामाहेश्वाराचार्य अभिनवगुप्त अपने तन्त्रालोक में अनेकों स्थानों पर इस
ग्रन्थ को उद्धृत करते हैं। अब जयद्रथयामल के चारों षट्कों की विषयवस्तु का
वर्णन किया जाता हैं ।  
**१.*****प्रथमषट्क*****–** प्रथमषट्क में ५० पटल हैं। जिनमें देवी भगवती
कालसंकर्षिणी के गुप्तयोग का वर्णन मिलता हैं। प्रथम पांचपटलों में
विद्यापीठ के विभिन्न ग्रंथो का वर्णन प्राप्त होता हैं। इस भाग का अपरनाम
‘शिरच्छेद’ हैं। वामस्रोत से संबंधित चतुर्भगनियों के सहित भगवान तुम्बुरू
का विशद ध्यान प्राप्त होता हैं। इसी भाग में नवाक्षरीविद्या का उद्धार
दिया गया हैं। साथ ही देवी लक्ष्मी के विशिष्टयाग तथा इंद्रजाल का वर्णन
प्राप्त होता हैं। यामलानुसारी होमविधि भी इसी भाग में लिखी गई हैं।  
**२.*****द्वितीयषट्क*****–**द्वितीयषट्क में ४० पटल हैं। आरंभ के पटलों
में इंद्रध्वज, वरुणध्वज, वायुध्वज, धनेश्वर ध्वज, ब्रह्मध्वज , विष्णुध्वज
तथा रुद्रध्वज का विवरण हैं। इसी भाग में चर्चिका,यमकाली, नंदा, जंघकरा,
रक्तकाली, ईशानकाली, प्रज्ञाकाली , वीर्यकाली इत्यादि भगवती कालसंकर्षिणी
के स्वरूपों का विवरण प्राप्त होता हैं। अष्टम पटल में भगवती कालसंकर्षिणी
के विशिष्ट स्वरूप गह्नेश्वरी काली का वर्णन किया गया हैं। भगवती काली की
परम गोपनीय हृदयविद्या का उद्धार भी इसी भाग में किया गया हैं।
विद्याविद्येश्वरी देवी का याग ३ पटलों में प्राप्त होता हैं। भगवती
सिद्धिलक्ष्मी इस षट्क की प्रधान देवता हैं। अधिकतर पटल इसी स्वरूप को
समर्पित हैं। इस भाग का अपरनाम ‘महाकालिकातंत्र’ हैं।  
**३.*****तृतीयषट्क***– ऐतिहासिकदृष्टि से यह षट्क जयद्रथ यामल का
सर्वप्राचीन भाग हैं। इस भाग पर प्राचीन पाञ्चरात्र संप्रदाय का प्रभाव जान
पड़ता हैं। पांच पटलों में माधवकुल तथा आठपटलों में योगिनीसंचार इसी भाग
में उपलब्ध होते हैं। इसी भाग में भुवनदीक्षा से लेकर निर्वाणदीक्षा
पर्यन्त २४ प्रकार की दीक्षाओं का वर्णन मिलता हैं। अव्ययदेशकाली के याग की
विधि भी इसी भाग में हैं। महामेलाप प्रकरण भी इसी भाग में हैं । उपलब्ध
पाण्डुलिपियों में इस भाग के १६ पटल प्राप्त होते हैं। संभवतः यह भाग
अपूर्ण हैं।  
**४.*****चतुर्थषट्क***– यह भाग भी अत्यंत प्राचीन मालूम होता हैं।
मन्त्रवीर्य की चर्चा इसी भाग में भगवान करते हैं। इस भाग में एक मुद्राकोश
भी प्राप्त होता है , जिसमे महामुद्रा, खेचरीमुद्रा इत्यादि पचास से अधिक
मुद्राओं का वर्णन भगवान साधकों की सिद्धि के हेतु करते हैं । इसी भाग में
परान्तककाली, मेघकाली, बगलामुखी, नागाशनी, पापन्तकारी, नित्याकाली,
कालरात्रि, मेलपाकाली, वागीश्वरी , मोहकाली तथा संग्रामकाली इत्यादि
स्वरूपों के याग की विधि प्राप्त होती हैं। इसी भाग में कालीक्रम तथा
राविणीयोग का वर्णन मिलता हैं। कालीकुलपूजा विधि भी इसी भाग में प्राप्त
होती हैं। संभवतः यह भाग भी कुछ अपूर्ण हैं । भगवती संकर्षिणी के ध्यान के
साथ लेख समाप्त किया जाता है………. शिवमस्तु ।  
काद्यं कङ्कालयुक्ता कुलकमला कालिका कन्दकोणा कङ्काली कालयन्ति कुलाऽकुलकला
कोविदं कार्गलस्था । पायाद्वः कालकामारणिकलितकला केलिकेकाकलापैः
काद्येकोष्णं कलेशी कवलयति सदा सा करङ्का क्रमेण ॥

