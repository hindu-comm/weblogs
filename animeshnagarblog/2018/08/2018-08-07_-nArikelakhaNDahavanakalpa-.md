+++
title = "नारिकेलखण्डहवनकल्प"
full_title = "नारिकेलखण्डहवनकल्प"
date = "2018-08-07"
upstream_url = "https://animeshnagarblog.wordpress.com/2018/08/07/%e0%a5%a5-%e0%a4%a8%e0%a4%be%e0%a4%b0%e0%a4%bf%e0%a4%95%e0%a5%87%e0%a4%b2%e0%a4%96%e0%a4%a3%e0%a5%8d%e0%a4%a1%e0%a4%b9%e0%a4%b5%e0%a4%a8%e0%a4%95%e0%a4%b2%e0%a5%8d%e0%a4%aa-%e0%a5%a5/"

+++
Source: [here](https://animeshnagarblog.wordpress.com/2018/08/07/%e0%a5%a5-%e0%a4%a8%e0%a4%be%e0%a4%b0%e0%a4%bf%e0%a4%95%e0%a5%87%e0%a4%b2%e0%a4%96%e0%a4%a3%e0%a5%8d%e0%a4%a1%e0%a4%b9%e0%a4%b5%e0%a4%a8%e0%a4%95%e0%a4%b2%e0%a5%8d%e0%a4%aa-%e0%a5%a5/).

॥ नारिकेलखण्डहवनकल्प:    ॥

![](https://animeshnagarblog.files.wordpress.com/2018/01/img_20180109_133459.jpg?w=700)

महागणपतिप्रीत्या सर्वसत्कार्यसिद्धिदम्‌ ॥  
लाङ्गलीफलखण्डानां वक्ष्यामि हवनक्रमम्‌ ॥१॥  
दंशवारं गणानां त्वा जपित्वाथर्वशीर्षकम्‌ ॥  
एकविंशतिवारं च जपेच्छ्र्द्धापुर:सरम्‌ ॥२॥  
विधिनाग्नि प्रतिष्ठाप्य बलवर्धनसंज्ञकम्‌ ॥  
बावयित्वा गणपतिं परिषिच्य यथाविधि ॥३॥  
नारिकेलस्य खण्डानां जुहुयात्‌ हव्यवाहने ॥  
मन्त्रेणैकं गणानां त्वा जुहुयाच्छकलं तत: ॥४॥  
दशाथर्वशिरोमन्त्रै: द्विरावृत्या तु विंशति: ॥  
एवं हुनेत्प्रतिदिनं एकविंशतिमाहुतिम्‌ ॥५॥  
हुनेत्‌ घृतं व्याह्रतिभि: साद्‌गुणव्याच्च कर्मण: ॥  
होमशेषं समाप्याथ ब्रह्मणस्पतयेऽर्पयेत्‌ ॥६॥  
समर्पयामि मनसा वाचयेति च भक्तित: ॥  
सर्वसत्कार्यसंसिद्ध: भवत्येव न संशय: ॥७॥  
सत्कामनाया: संसिध्द्यै वक्ष्ये काम्यक्रमान्तरम्‌ ॥  
अथर्वशीर्षोक्तमूलमन्त्रं दशसहस्रकम्‌ ॥८॥  
गायत्रीं वा गणपतिं जपेदयुतसंख्यया ॥  
द्विदशैकफलानां तु खण्डै: जपदशांशत: ॥९॥  
सहस्रं जुहुयात्धीमान्‌ ब्रह्मणस्पतितुष्टये ॥  
संकल्पितस्य कार्यस्य सिद्धिं प्राप्नोति सत्वरम्‌ ॥१०॥

॥ इति आगमरहस्ये शिवप्रोक्त नारिकेलखण्डहवनकल्प: ॥

