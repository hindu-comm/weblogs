+++
title = "योगिनां सन्ध्यावन्दनम्"
full_title = "योगिनां सन्ध्यावन्दनम्"
date = "2018-08-15"
upstream_url = "https://animeshnagarblog.wordpress.com/2018/08/15/__trashed-3/"

+++
Source: [here](https://animeshnagarblog.wordpress.com/2018/08/15/__trashed-3/).

योगिनां सन्ध्यावन्दनम्

अथ योगिनां सन्ध्या वन्दनम् तदुक्तमुदयाकरपद्धत्याम् – आद्या मृणालसूत्राभा
पीता रक्ता तु मध्यमा \| श्वेता त्वन्तर्गता शक्तिः सन्ध्याचोभयरूपिणी ॥

कल्पसूत्रटीकायां तृतीयकाण्डे – प्रातः संध्या :- या गुरुरूपिणी
मृणालसूत्रान्तरगा स्वप्रकाशा कुण्डलिनीशक्तिः कुलाकुलसमरसभावेन
साधनान्तर्ध्येया ॥१॥ मध्याह्न संध्या :- तथा मध्याह्नसमये
तरुणावयवामतिभास्वरां कामराजरूपिणीं मूलादिब्रह्मरन्ध्रान्तं
ब्रह्मरन्ध्रादिमूलान्तं ध्यायेत् ॥२॥ सायं संध्या :- तथा सायंसमये
श्वेतवर्णां शक्तिबीजमृणालतन्तुनिभां कुलाकुलयोगेनानुसन्दध्यात् ॥३॥ तुरीय
संध्या :- अर्द्धरात्रे परापरकुण्डलिनीरूपां पद्मरागवर्णां
मूलादिहृदयार्व्यन्तं वाग्भववीजरूपिणीं हृदयाद्भ्रूमध्यपर्य्यन्तं
कामवीजरूपां भ्रूमध्याद्ब्रह्मरन्ध्रान्तं शक्तिवीजरूपां ध्यायेत् ॥४॥

