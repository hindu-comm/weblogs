+++
title = "|| परात्रिम्शिका||"
full_title = "|| परात्रिम्शिका||"
date = "2017-02-01"
upstream_url = "https://animeshnagarblog.wordpress.com/2017/02/01/%e0%a4%aa%e0%a4%b0%e0%a4%be%e0%a4%aa%e0%a4%b0%e0%a4%be%e0%a4%a4%e0%a5%8d%e0%a4%b0%e0%a4%bf%e0%a4%ae%e0%a5%8d%e0%a4%b6%e0%a4%bf%e0%a4%95%e0%a4%be/"

+++
Source: [here](https://animeshnagarblog.wordpress.com/2017/02/01/%e0%a4%aa%e0%a4%b0%e0%a4%be%e0%a4%aa%e0%a4%b0%e0%a4%be%e0%a4%a4%e0%a5%8d%e0%a4%b0%e0%a4%bf%e0%a4%ae%e0%a5%8d%e0%a4%b6%e0%a4%bf%e0%a4%95%e0%a4%be/).

|| परात्रिम्शिका|| 



[![](https://animeshnagarblog.files.wordpress.com/2017/02/kalidance.jpg?w=700)](https://animeshnagarblog.files.wordpress.com/2017/02/kalidance.jpg)  

श्रीदेव्य् उवाच

अनुत्तरं कथं देव स्वतः कौलिकसिद्धिदम् \|  
येन विज्ञातमात्रेण खेचरीसमतां व्रजेत् \|\| १ \|\|

एतद् गुह्यं महागुह्यं कथयस्व मम प्रभो \|  
हृदयस्था तु या शक्तिः कौलिनी कुलनायिका \|\| २ \|\|

ताम् मे कथय देवेश येन तृप्तिं व्रजाम्य् अहम् \|

श्रीभैरव उवाच

शृणु देवि महाभगे उत्तरस्याप्य् अनुत्तरम् \|\| ३ \|\|

कथयामि न संदेहः सद्यः कौलिकसिद्धिदम् \|  
कौलिको ऽयं विधिर् देवि मम हृद्व्योम्न्य् अवस्थितः \|\| ४ \|\|

अथाद्यास् तिथयः सर्वे स्वरा बिन्द्ववसानकाः \|  
तदन्तः कालयोगेन सोमसूर्यौ प्रकीर्तितौ \|\| ५ \|\|

पृथिव्यादीनि तत्त्वानि पुरुषान्तानि पञ्चसु \|  
क्रमात् कादिषु वर्गेषु मकारान्तेषु सुव्रते \|\| ६ \|\|

वाय्वग्निसलिलेन्द्राणां धारणानां चतुष्टयम् \|  
तदूर्ध्वे शादिविख्यातम् पुरस्ताद् ब्रह्मपञ्चकम् \|\| ७ \|\|

अमूला तत्क्रमा ज्ञेया क्षान्ता सृष्टिर् उदाहृता \|  
सर्वेषां चैव मन्त्राणां विद्यानां च यशस्विनि \|\| ८ \|\|

इयं योनिः समाख्याता सर्वतन्त्रेषु सर्वदा \|  
चतुर्दशयुतं भद्रे तिथीशान्तसमन्वितम् \|  
तृतीयम् ब्रह्म सुश्रोणि हृदयम् भैरवात्मनः \|\| ९ \|\|

एतन् ना योगिनीजातो ना रुद्रो लभते स्फुटम् \|  
हृदयं देवदेवस्य सद्यो योगविमोक्षदम् \|\| १० \|\|

अस्योच्चारे कृते सम्यङ् मन्त्रमुद्रागणो महान् \|  
सद्यः सन्मुखताम् एति स्वदेहावेशलक्षणम् \|\| ११ \|\|

मुहूर्तं स्मरते यस् तु चुम्बके नाभिमुद्रितः \|  
स बध्नाति तदा देहं मन्त्रमुद्रागणं नरः \|\| १२ \|\|

अतीतानागतानर्थान् पृष्टो ऽसौ कथयत्य् अपि \|  
प्रहराद् यद् अभिप्रेतं देवतारूपम् उच्चरन् \|\| १३ \|\|

सक्षात् पश्यत्य् असंदिग्धम् आकृष्टं रुद्रसक्तिभिः \|  
प्रहरद्वयमात्रेण व्योमस्थो जायते स्मरन् \|\| १४ \|\|

त्रयेण मातरः सर्वा योगेस्वर्यो महाबलाः \|  
वीरा वीरेस्वराः सिद्धा बलवान् शाकिनीगणः \|\| १५ \|\|

आगत्य समयं दत्त्वा भैरवेण प्रचोदिताः \|  
यच्छन्ति परमां सिद्धिं फलं यद् वा समीहितम् \|\| १६ \|\|

अनेन सिद्धाः सेत्स्यन्ति साधयन्ति च मन्त्रिणः \|\| १७ \|\|

यत्किंचिद् भैरवे तन्त्रे सर्वम् अस्मात् प्रसिध्यति \|  
मन्त्रवीर्यसमावेशप्रभावान् न नियन्त्रिणा \|\| १८ \|\|

अदृष्टम.ङ्दलो ऽप्य् एवम् यः कश्चिद् वेत्ति तत्त्वतः \|  
स सिद्धिभाग् भवेन् नित्यं स योगी स च दीक्षीतः \|\| १९ \|\|

अनेन ज्ञातमात्रेण ज्ञायते सर्वशक्तिभिः \|  
शाकिनीकुलसामान्यो भवेद् योगं विनापि हि \|\| २० \|\|

अविधिज्ञो विधानज्ञो जायते यजनं प्रति \|  
कालाग्निम् आदितः कृत्वा मायान्तम् ब्रह्मदेहगम् \|\| २१ \|\|

शिवो विश्वद्यनन्तान्तः परं शक्तित्रयं मतम् \|  
तदन्तर् वर्ति यत्किंचिच् छुद्धमार्गे व्यवस्थितम् \|\| २२ \|\|

अणुर् विशुद्धम् अचिराद् ऐस्वरं ज्ञानम् अश्नुते \|  
तच्चोदकः शिवो ज्ञेयः सर्वज्ञः परमेश्वरः \|\| २३ \|\|

सर्वगो निर्मलः स्वच्छस् तृप्तः स्वायतनः शुचिः \|  
यथा न्यग्रोधबीजस्थः शक्तिरूपो महाद्रुमः \|\| २४ \|\|

तथा हृदयबीजस्थं जगद् एतच् चराचरम् \|  
एवं यो वेत्ति तत्त्वेन तस्य निर्वाणगामिनी \|\| २५ \|\|

दीक्षा भवत्य् असंदिग्धा तिलाज्याहुतिवर्जिता \|  
मूर्ध्नि वक्त्रे च हृदये गुह्ये मुर्तौ तथैव च \|\| २६ \|\|

न्यासं क्र्त्वा शिखां बद्ध्वा सप्तविंसतिमन्त्रिताम् \|  
एकैकेन दिशां बन्धं दशानाम् अपि कारयेत् \|\| २७ \|\|

तालत्रयम् पुरा दत्त्वा सशब्दं विघ्नशान्तये \|  
शिखासंख्याभिजप्तेन तोयेनाभ्युक्षयेत् ततः \|\| २८ \|\|

पुष्पादिकं क्रमात् सर्वं लिङ्गं वा स्थ.ङ्दिलं च वा \|  
चतुर्दशाभिजप्तेन पुष्पेणासनकल्पना \|\| २९ \|\|

तत्र सृष्टिं यजेद् वीरः पुनर् एवासनं ततः \|  
सृष्टिं तु सम्पुटीकृत्य पश्चाद् यजनम् आरभेत् \|\| ३० \|\|

सर्वतत्त्वसुसम्पूर्णाम् सर्वावयवशोभिताम् \|  
यजेद् देवीं महाभागा सप्तविंशतिमन्त्रिताम् \|\| ३१ \|\|

ततः सुगन्धिपुष्पैश् च यथाशक्त्या समर्चयेत् \|  
पूजयेत् परया भक्त्या स्वात्मनं च निवेदयेत् \|\| ३२ \|\|

एवं यजनम् आख्यातम् अग्निकार्ये ऽप्य् अयं विधिः \|  
कृतपूजाविधिः सम्यक् स्मरन् बीजम् प्रसिद्ध्यति \|\| ३३ \|\|

आद्यन्तरहितम् बीजं विकसत् तिथिमध्यगम् \|  
हृत्पद्मान्तर्गतं ध्यायेत् सोमांशुं नित्यम् अभ्यस्येत् \|\| ३४ \|\|

यान् यान् कामयते कामांस् तान् ताञ् च्छीघ्रम् अवाप्नुयात् \|  
अज्ञः प्रत्यक्षताम् एति सर्वज्ञत्वं न संशयः \|\| ३५ \|\|

एवं मन्त्रफलावप्तिर् इत्य् एतद् रुद्रयामलम् \|  
एतद् अभ्यासतः सिद्धिः सर्वज्ञत्वम् अवाप्यते \|\| ३६\|\|

23.179301 75.784910

