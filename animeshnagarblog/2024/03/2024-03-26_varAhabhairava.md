+++
title = "वराहभैरव"
full_title = "वराहभैरव"
upstream_url = "https://animeshnagarblog.wordpress.com/2024/03/26/%e0%a4%b5%e0%a4%b0%e0%a4%be%e0%a4%b9%e0%a4%ad%e0%a5%88%e0%a4%b0%e0%a4%b5/"
date = "2024-03-26"

+++
Source: [here](https://animeshnagarblog.wordpress.com/2024/03/26/%e0%a4%b5%e0%a4%b0%e0%a4%be%e0%a4%b9%e0%a4%ad%e0%a5%88%e0%a4%b0%e0%a4%b5/).

वराहभैरव

  
  
प्राचीन काल से नेपाल तंत्र की भूमि रहा है। शैव, शाक्त, वैष्णव आदि मतवादों के विभिन्न देवताओं के विशिष्ट स्वरूपों की उपासना यहां होती आईं हैं। नेपाल के तांत्रिकों ने ‘भैरवीकरण’ की विशिष्ट प्रक्रिया का आलंबन करते हुएं ‘रहस्यमूर्ति’ की अवधारणा को जन्म दिया। इन्हीं स्वरूपों में एक हैं वराहभैरव जिनकी अवधारणा वैष्णवमूर्ति के भैरवीकरण से प्रकट हुईं। इन्हें क्रोडभैरव भी कहा जाता हैं ।  
  
यह वैष्णवस्वरुप षडाम्नाय में परिपूजित होता है। वराह उपासना में उच्चस्तरीय साधकों को इस मूर्ति की साधना विधि प्रदान की जाती हैं । इनकी उपासना प्रायः कौलाचार से होती है। इनकी उपासना से प्रबलतम शत्रुबाधा का नाश होता है। साधक षटकर्म में पारङ्गतता प्राप्त कर लेता है।  
  
वराहभैरव के छः मुख हैं जो आगम के षड्स्रोत एवं षडाम्नाय के प्रतीक हैं। इनके छः मुख श्रीभगवान् के षड्विध ऐश्वर्य का प्रतीक हैं।
पांचरात्रसिद्धान्त के अनुसार इनके छः मुख परवासुदेव (निर्वाणनारायण), वासुदेव, संकर्षण,अनिरुद्ध, प्रद्युम्न तथा साम्ब का प्रतिनिधित्व करते हैं। इनके मस्तक पर मुकुट विराजमान हैं। कर्णों में पुष्पकुण्डल हैं। कण्ठ एकावलीहार तथा प्रलंबित वनमाला से शोभायमान है। वराहभैरव के अंक में द्विभुजा भूमिभैरवी का अधिष्ठान हैं। देवी इनकी स्वात्रंत्यशक्ति का प्रतीक है। वराहभैरव की आठ भुजाएं हैं जिनमें वे क्रमशः अंकुश, डमरू, शर, मूसल, मणि, धनुष तथा पाश धारण करते हैं। एक हस्त देवी के श्रीस्कंध पर विराजमान हैं।अष्टभुजाएं पाशाष्टक के नाश का प्रतीक है। वराहयामल शवासन पर विराजमान हैं।  
  
  

![ह्रीँ श्रीँ क्रोडभैरवी युत क्रोडभैरवनाथ पादुकां पूजयामि॥](https://animeshnagarblog.wordpress.com/wp-content/uploads/2024/03/image_editor_output_image515468903-17114488531188751716713781653744.jpg?w=768)

<div id="atatags-370373-6659f8d3c457e">

</div>

<div id="atatags-26942-6659f8d3c45ea">

</div>
