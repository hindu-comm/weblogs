+++
title = "धूमावती कवचम्"
full_title = "धूमावती कवचम्"
date = "2015-01-18"
upstream_url = "https://animeshnagarblog.wordpress.com/2015/01/18/%e0%a5%a5-%e0%a4%a7%e0%a5%82%e0%a4%ae%e0%a4%be%e0%a4%b5%e0%a4%a4%e0%a5%80-%e0%a4%95%e0%a4%b5%e0%a4%9a%e0%a4%ae%e0%a5%8d-%e0%a5%a5/"

+++
Source: [here](https://animeshnagarblog.wordpress.com/2015/01/18/%e0%a5%a5-%e0%a4%a7%e0%a5%82%e0%a4%ae%e0%a4%be%e0%a4%b5%e0%a4%a4%e0%a5%80-%e0%a4%95%e0%a4%b5%e0%a4%9a%e0%a4%ae%e0%a5%8d-%e0%a5%a5/).

॥ धूमावती कवचम् ॥

[![image](https://animeshnagarblog.files.wordpress.com/2015/01/wpid-img_20141202_1759091.jpg?w=700 "IMG_20141202_175909.JPG")](https://animeshnagarblog.files.wordpress.com/2015/01/wpid-img_20141202_1759091.jpg)

***श्रीपार्वत्युवाच***

धूमावत्यर्चनं शम्भो श्रुतम् विस्तरतो मया ।  
कवचं श्रोतुमिच्छामि तस्या देव वदस्व मे ॥१॥

***श्रीभैरव उवाच***

शृणु देवि परङ्गुह्यन्न प्रकाश्यङ्कलौ युगे ।  
कवचं श्रीधूमावत्या: शत्रुनिग्रहकारकम् ॥२॥

ब्रह्माद्या देवि सततम् यद्वशादरिघातिनः ।  
योगिनोऽभवञ्छत्रुघ्ना यस्या ध्यानप्रभावतः ॥३॥

ओमस्य श्रीधूमावतीकवचस्य पिप्पलाद ऋषिरनुष्टुब्छन्दः  
,श्रीधूमावती देवता, धूं बीजं ,स्वाहा शक्तिः ,धूमावती कीलकं ,  
शत्रुहनने पाठे विनियोगः ॥

ॐ धूं बीजं मे शिरः पातु धूं ललाटं सदाऽवतु ।  
धूमा नेत्रयुगम्पात वती कर्णौ सदाऽवतु ॥१॥

दीर्ग्घा तुउदरमध्ये तु नाभिम्मे मलिनाम्बरा ।  
शूर्पहस्ता पातु गुह्यं रूक्षा रक्षतु जानुनी ॥२॥

मुखम्मे पातु भीमाख्या स्वाहा रक्षतु नासिकाम् ।  
सर्वा विद्याऽवतु कण्ठम् विवर्णा बाहुयुग्मकम् ॥३॥

चञ्चला हृदयम्पातु दुष्टा पार्श्वं सदाऽवतु ।  
धूमहस्ता सदा पातु पादौ पातु भयावहा ॥४॥

प्रवृद्धरोमा तु भृशङ्कुटिला कुटिलेक्षणा ।  
क्षुत्पिपासार्द्दिता देवी भयदा कलहप्रिया ॥५॥

सर्वाङ्गम्पातु मे देवी सर्वशत्रुविनाशिनी ।  
इति ते कवचम्पुण्यङ्कथितम्भुवि दुर्लभम् ॥६॥

न प्रकाश्यन्न प्रकाश्यन्न प्रकाश्यङ्कलौ युगे ।  
पठनीयम्महादेवि त्रिसन्ध्यन्ध्यानतत्परैः ।।७॥

दुष्टाभिचारो देवेशि तद्गात्रन्नैव संस्पृशेत् । ७.१।

॥ ***इति भैरवीभैरवसम्वादे धूमावतीतन्त्रे धूमावतीकवचं***  
***सम्पूर्णम्*** ॥

Animesh’s blog

