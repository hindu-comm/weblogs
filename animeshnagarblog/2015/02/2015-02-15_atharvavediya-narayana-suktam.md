+++
title = "AtharvavedIya nArAyana"
full_title = "AtharvavedIya nArAyana suktaM"
date = "2015-02-15"
upstream_url = "https://animeshnagarblog.wordpress.com/2015/02/15/atharvavediya-narayana-suktam/"

+++
Source: [here](https://animeshnagarblog.wordpress.com/2015/02/15/atharvavediya-narayana-suktam/).

AtharvavedIya nArAyana suktaM

( अथर्वा /नारायण ऋषि । अनुष्टुप् छन्द । जगतबीजपुरुषो देवता )

[![image](https://animeshnagarblog.files.wordpress.com/2015/02/wpid-img_20150216_072139.jpg?w=700 "IMG_20150216_072139.JPG")](https://animeshnagarblog.files.wordpress.com/2015/02/wpid-img_20150216_072139.jpg)

ॐ नमो महते नारायणाय ।।  
सहस्रशीर्षं देवं विश्वाख्यं विश्वशम्भुवम्\|  
विश्वं नारायणं देवमक्षरं परमं प्रभुम् \|\|१\|\|  
विश्वतः परमं नित्यं विश्वं नारायणं हरिम् \|  
विश्वमेवेदं पुरुषस्तद्विश्वमुपजीवति \|\|२\|\|  
पतिं विश्वस्यात्मेश्वरं शाश्वतं शिवमच्युतम् \|  
नारायणं महाज्ञेयं विश्वात्मानं परायणम् \|\|३\|\|  
नारायणः परं ब्रह्मतत्त्वं नारायणः परः \|  
नारायणः परो ज्योतिरात्मा नारायणः परः\|\|४\|\|  
नारायणः परो ध्याता ध्यानं नारायणः परः\|  
परादपि परश्चासु तस्माद्यस्तु परात्परः \|\|५\|\|  
यच्च किञ्चिज्जगत्यस्मिन्दृश्यते श्रूयतेऽपि वा \|  
अन्तर्बहिश्च तत्सर्वं व्याप्य नारायणः स्थितः\|\|६\|\|  
अनन्तमव्ययं कविं समुद्रेऽन्तं विश्वशम्भुवम् \|  
पद्मकोशप्रतीकाशं सुषिरं चाप्यधोमुखम् \|\|७\|\|  
अधोनिष्ट्या वितस्त्यां तु नाभ्यामुपरि तिष्ठति \|हृदयं
तद्विजानीयाद्विश्वस्यायतनं महत् \|\|८\|\|  
सततं तु शिराभिस्तु लम्बत्याकोशसन्निभम्\|  
तस्यान्ते सुषिरं सूक्ष्मं तस्मिन्त्सर्वं प्रतिष्ठितम् \|\|९\|\|  
तस्यमध्ये महानग्निर्विश्वार्चिर्विश्वतोमुखः\|  
सोऽग्रभुग्विभजंस्तिष्ठन्नाहारमक्षयः कविः \|\|१०\|\|  
सन्तापयति स्वं देहमापादतलमस्तकम्\|  
तस्य मध्ये वह्निशिखा अणीयोर्ध्वा व्यवस्थिता\|\|११\|\|  
नीलतोयदमध्यस्था विद्युल्लेखेव भासुरा\|नीवारशूकवत्तन्वी पीताभा
स्यात्तनूपमा \|\|१२\|\|  
तस्याः शिखाया मध्ये परमात्मा व्यवस्थितः\| स ब्रह्मा स शिवः सेन्द्रः
सोऽक्षरः परमः स्वराट् \|\|१३\|\|  
अथातो योग जिह्वा मे मधुवादिनी \|  
अहमेव कालो नाहं कालस्य \|\|१४\|\|  
ऋतं सत्यं परं ब्रह्म पुरुषं कृष्णर्पिङ्गलम्  
ऊर्ध्वरेतं विरूपाक्षं विश्वरूपाय वै नमः\|\|१५\|\|

 ॥ सुसंपूर्णम् ॥

Animesh’s blog

