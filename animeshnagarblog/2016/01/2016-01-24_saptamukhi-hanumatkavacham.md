+++
title = "saptamukhI"
full_title = "saptamukhI hanumatkavachaM"
date = "2016-01-24"
upstream_url = "https://animeshnagarblog.wordpress.com/2016/01/24/saptamukhi-hanumatkavacham/"

+++
Source: [here](https://animeshnagarblog.wordpress.com/2016/01/24/saptamukhi-hanumatkavacham/).

saptamukhI hanumatkavachaM

॥ श्री सप्तमुखी हनुमत्कवचम् ॥

॥ विनियोग॥

ॐ अस्य श्रीसप्तमुखिवीरहनुमत्कवच स्तोत्र-मन्त्रस्य नारद ऋषिः, अनुष्टुप
छन्दः, श्रीसप्तमुखिकपिः परमात्मा देवता, ह्रां बीजम्, ह्रीं शक्तिः, हूं
कीलकम्, मम सर्वाभीष्टसिद्धयर्थे जपे विनियोगः ।

॥ करन्यास:॥

ॐ ह्रां अंगुष्ठाभ्यां नमः,  
ॐ ह्रीं तर्जनीभ्यां नमः,  
ॐ ह्रूं मध्यमाभ्यां नमः,  
ॐ ह्रैं अनामिकाभ्यां नमः,  
ॐ ह्रौं कनिष्ठिकाभ्यां नमः,  
ॐ ह्रः करतलकरपृष्ठाभ्यां नमः ।

॥ हृदयादिन्यास:॥

ॐ ह्रां हृदयाय नमः,  
ॐ ह्रीं शिरसे स्वाहा,  
ॐ ह्रूं शिखायै वषट्,  
ॐ ह्रै कवचाय हुम्,  
ॐ ह्रौं नेत्र-त्रयाय वोषट्,  
ॐ ह्रः अस्त्राय फट् ।

॥ ध्यानं ॥

वंदे वानरसिंह सर्परिपुवाराहश्वगोमानुषैर्युक्तं सप्तमुखैः करैर्द्रुमगिरिं
चक्रं गदां खेटकम् । खट्वाङ्गं हलमंकुशं फणिसुधाकुम्भौ शराब्जाभयाञ्छूलं
सप्तशिखं दधानममरैः सेव्यं कपिं कामदम् ॥

ब्रह्मोवाच

सप्तशीर्ष्णः प्रवक्ष्यामि कवचं सर्वसिद्धिदम् । जप्त्वा हनुमतो नित्यं
सर्वपापैः प्रमुच्यते ॥१॥  
सप्तस्वर्गपतिः पायाच्छिखां मे मारुतात्मजः । सप्तमूर्धा शिरोऽव्यान्मे
सप्तार्चिर्भालदेशकम् ॥२॥  
त्रिःसप्तनेत्रो नेत्रेऽव्यात्सप्तस्वरगतिः श्रुती । नासां
सप्तपदार्थोव्यान्मुखं सप्तमुखोऽवतु ॥३॥  
सप्तजिह्वस्तु रसनां रदान्सप्तहयोऽवतु । सप्तच्छंदो हरिः पातु कण्ठं
बाहूगिरिस्थितः ॥४॥  
करौ चतुर्दशकरो भूधरोऽव्यान्ममाङ्गुलीः । सप्तर्षिध्यातो हृदयमुदरं
कुक्षिसागरः ॥५॥  
सप्तद्वीपपतिश्चितं सप्तव्याहृतिरुपवान् । कटिं मे सप्तसंस्थार्थदायकः
सक्थिनी मम ॥६॥  
सप्तग्रहस्वरुपी मे जानुनी जंघयोस्तथा । सप्तधान्यप्रियः पादौ
सप्तपातालधारकः ॥७॥  
पशून्धनं च धान्यं च लक्ष्मी लक्ष्मीप्रदोऽवतु । दारान् पुत्रांश्च
कन्याश्च कुटुम्बं विश्वपालकः ॥८॥  
अनुरक्तस्थानमपि मे पायाद्वायुसुतः सदा । चौरेभ्यो व्यालदंष्ट्रिभ्यः
श्रृङ्गिभ्यो भूतरा्क्षसात् ॥९॥ दैत्येभ्योऽप्यथ यक्षेभ्यो
ब्रह्मराक्षसजाद्भयात् । दंष्ट्राकरालवदनो हनुमान्मां सदाऽवतु ॥१०॥  
परशस्त्रमंत्रतंत्रयंत्राग्निजलविद्युतः । रुद्रांशः
शत्रुसंग्रामात्सर्वावस्थासु सर्वभृत् ॥११॥  
ॐ नमो भगवते सप्तवदनाय आद्यकपिमुखाय वीरहनुमते सर्वशत्रुसंहारणाय ठं ठं ठं
ठं ठं ठं ठं ॐ नमः स्वाहा ॥१२॥  
ॐ नमो भगवते सप्तवदनाय द्वितीयनारसिंहास्याय अत्युग्रतेजोवपुषे भीषणाय
भयनाशनाय हं हं हं हं हं हं हं ॐ नमः स्वाहा ॥१३॥  
ॐ नमो भगवते सप्तवदनाय तृतीयविनाशनायवक्त्राय वज्रदंष्ट्राय महाबलाय
सर्वरोगविनाशनाय मं मं मं मं मं मं मं ॐ नमः स्वाहा ॥१४॥  
ॐ नमो भगवते सप्तवदनाय चतुर्थक्रोडतुण्डाय
सौमित्रिरक्षकायपुत्राद्यभिवृद्धिकराय लं लं लं लं लं लं लं ॐ नमः स्वाहा
॥१५॥  
ॐ नमो भगवते सप्तवदनाय पञ्चमाश्ववदनाय रुद्रमूर्त्तये सर्ववशीकरणाय
सर्वनिगमस्वरुपाय रुं रुं रुं रुं रुं रुं रुं ॐ नमः स्वाहा ॥१६॥  
ॐ नमो भगवते सप्तवदनाय षष्ठगोमुखाय सूर्यस्वरुपाय सर्वरोगहराय मुक्तिदात्रे
ॐ ॐ ॐ ॐ ॐ ॐ ॐ ॐ नमः स्वाहा ॥१७॥  
ॐ नमो भगवते सप्तवदनाय सप्तममानुषमुखाय रुद्रावताराय अञ्जनीसुताय
सकलदिग्यशोविस्तारकार्यवज्रदेहाय सुग्रीवसाह्यकराय उदधिलङ्घनाय
सीताशुद्धिकराय लङ्कादहनाय अनेकराक्षसांतकाय रामानंददायकाय
अनेकपर्वतोत्पाटकाय सेतुबंधकाय कपिसैन्यनायकाय रावणातकाय
ब्रह्मचर्याश्रमिणे कौपीनब्रह्मसूत्रधारकाय रामहृदयाय
सर्व-दुष्ट-ग्रह-निवारणाय
शाकिनी-डाकिनी-वेताल-ब्रह्मराक्षस-भैरवग्रह-यक्षग्रह-पिशाचग्रह-ब्रह्मग्रह-क्षत्रियग्रह-वैश्यग्रह-शुद्रग्रहांत्यजग्रह-म्लेच्छग्रह-सर्पग्रहोच्चाटकाय
मम सर्वकार्यसाधकाय सर्वशत्रुसंहारकाय
सिंहव्याघ्रादिदुष्टसत्त्वाकर्षकायै-काहिकादिविविधज्वरच्छेदकाय
परयंत्रमंत्रतंत्रनाशकाय सर्वव्याधिनिकृंतकाय
सर्पादिसर्वस्थावर-जङ्गम-विष-स्तम्भनकराय
सर्वराजभयचोरभयाग्निभयप्रशमनाया-ध्यात्मिकाधिदैविकाधिभौतिकतापत्रयनिवारणाय
सर्वविद्यासर्वसम्पत्सर्वपुरुषार्थदायकायासाध्यकार्यसाधकाय सर्ववरप्रदाय
सर्वाभीष्टकराय ॐ ह्रां ह्रीं ह्रूं ह्रैं ह्रौं ह्रः ॐ नमः स्वाहा ॥१८॥

य इदं कवचं नित्यं सप्तास्यस्य हनुमतः त्रिसंध्यं जपते नित्यं
सर्वशत्रुविनाशनम् ॥१९॥  
पुत्रपौत्रप्रदं सर्वं सम्पद्राज्यप्रदं परम् । सर्वरोगहरं चायुः
किर्त्तिदं पुण्यवर्धनम् ॥२०॥  
राजानंस वंश नीत्वा त्रैलोक्य विजयी भवेत् । इदं हि परमं गोप्यं देयं
भक्तियुताय च ॥२१॥  
न देयं भक्तिहीनाय दत्त्वा स निरयं व्रजेत् ॥२२॥  
नामानिसर्वाण्यपवर्गदानि रुपाणि विश्वानि च यस्य सन्ति । कर्माणि देवैरपि
दुर्घटानि त मारुतिं सप्तमुखं प्रपद्ये ॥२३॥

॥ इति अथर्वणरहस्योक्तं सप्तमुखी-हनुमत्कवच ॥

Animesh’s Blog

