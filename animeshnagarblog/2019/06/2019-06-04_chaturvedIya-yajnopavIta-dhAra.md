+++
title = "चतुर्वेदीययज्ञोपवीतधारणमन्त्राः"
full_title = "चतुर्वेदीययज्ञोपवीतधारणमन्त्राः"
date = "2019-06-04"
upstream_url = "https://animeshnagarblog.wordpress.com/2019/06/04/%e0%a4%9a%e0%a4%a4%e0%a5%81%e0%a4%b0%e0%a5%8d%e0%a4%b5%e0%a5%87%e0%a4%a6%e0%a5%80%e0%a4%af-%e0%a4%af%e0%a4%9c%e0%a5%8d%e0%a4%9e%e0%a5%8b%e0%a4%aa%e0%a4%b5%e0%a5%80%e0%a4%a4-%e0%a4%a7%e0%a4%be%e0%a4%b0/"

+++
Source: [here](https://animeshnagarblog.wordpress.com/2019/06/04/%e0%a4%9a%e0%a4%a4%e0%a5%81%e0%a4%b0%e0%a5%8d%e0%a4%b5%e0%a5%87%e0%a4%a6%e0%a5%80%e0%a4%af-%e0%a4%af%e0%a4%9c%e0%a5%8d%e0%a4%9e%e0%a5%8b%e0%a4%aa%e0%a4%b5%e0%a5%80%e0%a4%a4-%e0%a4%a7%e0%a4%be%e0%a4%b0/).

चतुर्वेदीय-यज्ञोपवीत-धारणमन्त्राः

![॥ पुनातु मां तत्सवितुर्वरेण्यम्
॥](https://animeshnagarblog.files.wordpress.com/2015/07/wpid-img_20150718_195935.jpg?w=700)

चारों वेद की विभिन्न शाखाओं के द्विज गणो के हितार्थ यज्ञसूत्र धारण के
मन्त्रों का संग्रह करता हूं ।  
सर्वप्रथम अपनी शाखा के अनुसार आचमन कर प्राणायाम करें । तदनंतर
स्वसंप्रदाय के अनुसार यज्ञोपवीत धारण का संकल्प करें । ( शाक्त, शैव ,
स्मार्त तथा वैष्णव संप्रदायों के संकल्पवाक्य में भेद हैं ।) तत्पश्चात्
यज्ञोपवीत धारण मंत्र का विनियोग पढ़कर ३ बार जल छोड़े । ( # दाक्षिणात्य
विनियोग पढ़कर ब्रह्मरंध , मुख तथा ह्रदय का स्पर्श करते हैं । उत्तर भारत
में ३ बार जल छोड़ेने की परिपाटी हैं। )  
अपने वेद की शाखा के अनुसार मंत्र पढ़कर यज्ञसुत्र धारण करें।  
(१)**अथर्ववेदीब्राह्मण**  
( मुख्यतः गुर्जरदेशीय नागरब्राह्मण , उत्कलदेशीयब्राह्मण, कश्मीरीब्राह्मण
जिनकी शाखा पैप्पलाद हैं । ) निम्न मंत्र से यज्ञोपवीत धारण करें।  
ॐ पिप्पलाद ऋषिः । यजुष्छन्दः। लिङ्गोक्तदेवता ।  
यज्ञॊपवितधारणे विनियोगः ॥  
**ॐ तत्तेऽहं तन्तु बध्नाम्यायुषे वर्चसे ओजसे तेजसे यशसे ब्रह्मवर्चसाय च
॥**

(२) **ऋग्वेदीब्राह्मण**  
( शांखायन तथा अश्वालायन शाखा के )  
निम्न मंत्र से यज्ञोपवीत धारण करें।  
ॐ परमेष्ठीप्रजापति ऋषि: । यजुष्छन्दः। लिङ्गोक्तदेवता । यज्ञॊपवितधारणे
विनियोगः ॥  
**ॐ यज्ञोपवीतमसि यज्ञस्यत्वोपवीतेनोपनह्यामि॥**

(३) **शुक्लयजुर्वेदी** (उत्तर भारत के अधिकांश ब्राह्मण वाजसनेयी हैं। )
तथा **कठयजुर्वेदी** (कश्मीरीपण्डित ) निम्न मंत्र से यज्ञोपवीत धारण
करें।  
ॐ परमेष्ठीप्रजापति ऋषि: । त्रिष्टुप्छन्दः। लिङ्गोक्तदेवता ।
यज्ञॊपवितधारणे विनियोगः ॥  
**ॐ यज्ञोपवीतं परमं पवित्रं प्रजापतेर्यत् सहजं पुरस्तात् । आयुष्यमग्रयं
प्रतिमुञ्च शुभ्रं यज्ञोपवीतम् बलमस्तु तेज: ॥**

(४) **सामवेदी ब्राह्मण** निम्न मंत्र से यज्ञोपवीत धारण करें।  
ॐ परमेष्ठीप्रजापति ऋषि: । यजुष्छन्दः। लिङ्गोक्तदेवता । यज्ञॊपवितधारणे
विनियोगः ॥  
**ॐ यज्ञोपवीतमसि यज्ञस्य त्वा यज्ञोपवीतेनोपनह्यामि॥**

तत्पश्चात् निम्न मंत्र से जीर्ण सूत्र का त्याग करें।  
**ॐ एतावद् दिन पर्यन्तं ब्रह्म त्वं धारितं मया । जीर्णात्वात्
त्वत्परित्यागो गच्छ सूत्र यथासुखं ॥**  
पुनः आचमन कर यथाशक्ति **गायत्रीमंत्र** का जप करें । स्वेष्टदेवता को कर्म
समर्पित करें।

