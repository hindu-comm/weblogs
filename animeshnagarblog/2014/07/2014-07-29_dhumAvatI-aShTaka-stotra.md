+++
title = "धूमावती अष्टक स्तोत्रम्"
full_title = "धूमावती अष्टक स्तोत्रम्"
date = "2014-07-29"
upstream_url = "https://animeshnagarblog.wordpress.com/2014/07/29/%e0%a4%a7%e0%a5%81%e0%a4%ae%e0%a4%be%e0%a4%b5%e0%a4%a4%e0%a5%80-%e0%a4%85%e0%a4%b7%e0%a5%8d%e0%a4%9f%e0%a4%95-%e0%a4%b8%e0%a5%8d%e0%a4%a4%e0%a5%8b%e0%a4%a4%e0%a5%8d%e0%a4%b0/"

+++
Source: [here](https://animeshnagarblog.wordpress.com/2014/07/29/%e0%a4%a7%e0%a5%81%e0%a4%ae%e0%a4%be%e0%a4%b5%e0%a4%a4%e0%a5%80-%e0%a4%85%e0%a4%b7%e0%a5%8d%e0%a4%9f%e0%a4%95-%e0%a4%b8%e0%a5%8d%e0%a4%a4%e0%a5%8b%e0%a4%a4%e0%a5%8d%e0%a4%b0/).

धूमावती अष्टक स्तोत्रं

[![image](https://animeshnagarblog.files.wordpress.com/2014/07/wpid-img_20140727_235810.jpg?w=700 "IMG_20140727_235810.JPG")](https://animeshnagarblog.files.wordpress.com/2014/07/wpid-img_20140727_235810.jpg)

॥ अथ स्तोत्रं ॥  
प्रातर्या स्यात्कुमारी कुसुमकलिकया जापमाला जपन्ती  
मध्याह्ने प्रौढरूपा विकसितवदना चारुनेत्रा निशायाम् \|  
सन्ध्यायां वृद्धरूपा गलितकुचयुगा मुण्डमालां  
वहन्ती सा देवी देवदेवी त्रिभुवनजननी कालिका पातु युष्मान् \|\| १ \|\|

बद्ध्वा खट्वाङ्गकोटौ कपिलवरजटामण्डलम्पद्मयोनेः  
कृत्वा दैत्योत्तमाङ्गैस्स्रजमुरसि शिर शेखरन्तार्क्ष्यपक्षैः \|  
पूर्णं रक्तै्सुराणां यममहिषमहाशृङ्गमादाय पाणौ  
पायाद्वो वन्द्यमानप्रलयमुदितया भैरवः कालरात्र्याम् \|\| २ \|\|

चर्वन्तीमस्थिखण्डम्प्रकटकटकटाशब्दशङ्घातम्-  
उग्रङ्कुर्वाणा प्रेतमध्ये कहहकहकहाहास्यमुग्रङ्कृशाङ्गी \|  
नित्यन्नित्यप्रसक्ता डमरुडिमडिमां स्फारयन्ती मुखाब्जम्-  
पायान्नश्चण्डिकेयं झझमझमझमा जल्पमाना भ्रमन्ती \|\| ३ \|\|

टण्टण्टण्टण्टटण्टाप्रकरटमटमानाटघण्टां  
वहन्ती  
स्फेंस्फेंस्फेंस्कारकाराटकटकितहसा नादसङ्घट्टभीमा \|  
लोलम्मुण्डाग्रमाला ललहलहलहालोललोलाग्रवाचञ्चर्वन्ती  
चण्डमुण्डं मटमटमटिते चर्वयन्ती पुनातु \|\| ४ \|\|

वामे कर्णे मृगाङ्कप्रलयपरिगतन्दक्षिणे सूर्यबिम्बङ्कण्ठे  
नक्षत्रहारंव्वरविकटजटाजूटके मुण्डमालाम् \|  
स्कन्धे कृत्वोरगेन्द्रध्वजनिकरयुतम्ब्रह्मकङ्कालभारं  
संहारे धारयन्ती मम हरतु भयम्भद्रदा भद्रकाली \|\| ५ \|\|

तैलाभ्यक्तैकवेणी त्रपुमयविलसत्कर्णिकाक्रान्तकर्णा  
लौहेनैकेन कृत्वा चरणनलिनकामात्मनः पादशोभाम् \|  
दिग्वासा रासभेन ग्रसति जगदिदंय्या यवाकर्णपूरा  
वर्षिण्यातिप्रबद्धा ध्वजविततभुजा सासि देवि त्वमेव \|\| ६ \|\|

सङ्ग्रामे हेतिकृत्वैस्सरुधिरदशनैर्यद्भटानां  
शिरोभिर्मालामावद्ध्य मूर्ध्नि ध्वजविततभुजा त्वं श्मशाने  
प्रविष्टा \|  
दृष्टा भूतप्रभूतैः पृथुतरजघना वद्धनागेन्द्रकाञ्ची  
शूलग्रव्यग्रहस्ता मधुरुधिरसदा ताम्रनेत्रा निशायाम् \|\| ७ \|\|

दंष्ट्रा रौद्रे मुखेऽस्मिंस्तव विशति जगद्देवि सर्वं क्षणार्द्धात्  
संसारस्यान्तकाले नररुधिरवशा सम्प्लवे भूमधूम्रे \|  
काली कापालिकी साशवशयनतरा योगिनी योगमुद्रा रक्तारुद्धिः  
सभास्था भरणभयहरा त्वं शिवा चण्डघण्टा \|\| ८ \|\|

धूमावत्यष्टकम्पुण्यं सर्वापद्विनिवारकम् \|  
यः पठेत्साधको भक्त्या सिद्धिं व्विन्दन्ति वाञ्छिताम् \|\| ९ \|\|

महापदि महाघोरे महारोगे महारणे \|  
शत्रूच्चाटे मारणादौ जन्तूनाम्मोहने तथा \|\| १० \|\|

पठेत्स्तोत्रमिदन्देवि सर्वत्र सिद्धिभाग्भवेत् \|  
देवदानवगन्धर्वा यक्षराक्षसपन्नगाः \|\| ११ \|\|

सिंहव्याघ्रादिकास्सर्वे स्तोत्रस्मरणमात्रतः \|  
दूराद्दूरतरं य्यान्ति किम्पुनर्मानुषादयः \|\| १२ \|\|

स्तोत्रेणानेन देवेशि किन्न सिद्ध्यति भूतले \|  
सर्वशान्तिर्ब्भवेद्देवि ह्यन्ते निर्वाणतां व्व्रजेत् \|\| १३ \|\|

*।। इत्यूर्द्ध्वाम्नाये धूमावतीअष्टक स्तोत्रं समाप्तम् ।।*



Animesh’s blog

