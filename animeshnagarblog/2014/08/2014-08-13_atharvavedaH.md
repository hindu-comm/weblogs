+++
title = "|| अथर्ववेदः ||"
full_title = "|| अथर्ववेदः ||"
date = "2014-08-13"
upstream_url = "https://animeshnagarblog.wordpress.com/2014/08/13/%e0%a4%85%e0%a4%a5%e0%a4%b0%e0%a5%8d%e0%a4%b5%e0%a4%b5%e0%a5%87%e0%a4%a6%e0%a4%83/"

+++
Source: [here](https://animeshnagarblog.wordpress.com/2014/08/13/%e0%a4%85%e0%a4%a5%e0%a4%b0%e0%a5%8d%e0%a4%b5%e0%a4%b5%e0%a5%87%e0%a4%a6%e0%a4%83/).

|| अथर्ववेदः ||

अभिचारक्रियायाः प्राधान्येन प्रतिपादकोऽयं वेदः अथर्वनामकर्षिणा
दृष्टत्वात् अथर्ववेद इत्युच्यते । अथर्ववेदे ***२०*** काण्डानि, ***७३१***
सूक्तानि, ***५९८७*** मन्त्रा विद्यन्ते । एषु मन्त्रेषु द्वादशशतमन्त्रा
ऋग्वेदेऽपि दृश्यन्ते । विंशतिकाण्डे ***१५३*** सूक्तानि सन्ति, तेषु
द्वादशसूक्तानि अतिरिच्य शेषाणि सर्वाण्यपि ऋग्वेद स्य दशममण्डले
समुपलभ्यन्ते । अथर्ववेदस्य सम्प्रति ***शौनकपिप्पलादसमाख्ये*** द्वे एव
शाखे प्राप्येते । प्रचलिता अथर्वसंहिता ***शौनकशाखान्तर्गता***,
***पिप्पलादशाखासंहिताऽपि*** अनतिचिरेणैव मुद्रिता ।

अथर्ववेदस्य उपलब्धेषु अनेकाभिधानेषु
अथर्ववेद-ब्रह्मवेद-अंगिरोवेद-अथर्वागिरेवेदादीनि नामानि प्रमुखतां भजन्ते
। “थर्व” धातुः कौटिल्यार्थकः तथा हिंसावाचकः अस्ति । अत एव “अथर्व”
शब्दस्य अर्थोऽस्ति यत् अकुटिलवृत्या अहिंसवृत्या च मनसः
स्थैर्यप्राप्तकर्ता व्यक्तिः । अथर्वांगिरस्पदस्य व्याख्याकरणे सति
प्रतीयते यत् ॠषिद्वयेन दृष्टानां मन्त्राणां समूहरूपः एव अथर्ववेदः ।
अथर्वदृष्टाः मन्त्राः शान्तिप्रपुष्टिकर्मयुक्ताः सन्ति, परन्तु
अंगिरेदृष्टाः मन्त्राः आभिचारिकाः सन्ति । वेदेऽस्मिन्
मारणमोहनोच्चाटनादीनां ज्वरापस्मारादिरोगविनाशकानाञ्च मन्त्राणां
संग्रहोस्ति ।

ब्रह्मपुत्रेण अथर्वेण समाहृता इति अथर्ववेदः अन्वर्थं नाम ।
अथर्वाङ्गिराः, ब्रह्मवेदः इति नामान्तराणि । आथर्वसंहितायाः द्वे शाखे
स्तः । शौनकीयशाखा, पैप्पलादशाखा चेति ।

भूर्जपत्रेषु शारदालिप्या लिखितस्य अथर्ववेदस्य पुरातनं पुस्तकं
काश्मीरीयैः सम्पादितम् अस्ति । तद् अधुना ट्यूबि़ञ्जन् सर्वकलाशालायाः
ग्रन्थसङ्ग्रहे अस्ति \| अथर्ववेदीयमेकएव गोपथब्राह्मणं समुपलभ्यते \|
अथर्ववेदानुबन्धि आरण्यकं किमपि न समुपलभ्यते \|

> \|

Animesh’s blog

