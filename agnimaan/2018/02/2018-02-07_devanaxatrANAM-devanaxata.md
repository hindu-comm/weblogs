+++
title = "देवनक्षत्राणान्"
full_title = "देवनक्षत्राणान् देवनक्षत्रवङ् कथम्?"
date = "2018-02-07"
upstream_url = "https://agnimaan.wordpress.com/2018/02/07/%e0%a4%a6%e0%a5%87%e0%a4%b5%e0%a4%a8%e0%a4%95%e0%a5%8d%e0%a4%b7%e0%a4%a4%e0%a5%8d%e0%a4%b0%e0%a4%be%e0%a4%a3%e0%a4%be%e0%a4%82-%e0%a4%a6%e0%a5%87%e0%a4%b5%e0%a4%a8%e0%a4%95%e0%a5%8d%e0%a4%b7%e0%a4%a4/"

+++
Source: [here](https://agnimaan.wordpress.com/2018/02/07/%e0%a4%a6%e0%a5%87%e0%a4%b5%e0%a4%a8%e0%a4%95%e0%a5%8d%e0%a4%b7%e0%a4%a4%e0%a5%8d%e0%a4%b0%e0%a4%be%e0%a4%a3%e0%a4%be%e0%a4%82-%e0%a4%a6%e0%a5%87%e0%a4%b5%e0%a4%a8%e0%a4%95%e0%a5%8d%e0%a4%b7%e0%a4%a4/).

देवनक्षत्राणां देवनक्षत्रवं कथम्?

# प्रश्नः

२७ नक्षत्राणि प्रख्यातानि। तेषां सूचिर्
[अत्रा](https://sa.wikipedia.org/wiki/%E0%A4%A8%E0%A4%95%E0%A5%8D%E0%A4%B7%E0%A4%A4%E0%A5%8D%E0%A4%B0%E0%A4%AE%E0%A5%8D)स्ति।

> ब्राह्मणांशो यथा – दे॒व॒न॒क्ष॒त्राणि॒ वा अ॒न्यानि॑
> ।।य॒म॒न॒क्ष॒त्राण्य॒न्यानि॑ । कृत्ति॑का प्रथ॒मम् । विशा॑खे उत्त॒मम्
> । तानि॑ देवनक्ष॒त्राणि॑ । अ॒नू॒रा॒धा प्र॑थ॒मम् । अ॒प॒भर॑णीरुत्त॒मम् ।
> तानि॑ यमनक्ष॒त्राणि॑ । यानि॑ देवनक्ष॒त्राणि॑ । तानि॒ दक्षि॑णेन॒
> परि॑यन्ति । यानि॑ यमनक्ष॒त्राणि॑ ।। 12 ।। तान्युत्त॑रेण ।

तैत्तिरीयब्राह्मणं (यस्य सायणभाष्यम्
[अत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_037_Taittiriya_Brahmanam_with_Sayanabhashya_Part_1_-_Narayanasastri_Godbole_1934#page/n237/mode/2up))
तेषु कानिचन देवनक्षत्राणीति निर्दिशति (कृत्तिकाः – विशाखाः), अपराणि
यमनक्षत्राणीति। अस्य किं कारणम्? को न्यायः?

## प्रयोजनम् प्रश्नस्य

नक्षत्राणि कर्मकालं निर्दिशन्ति। यथा प्राक्तन-ब्राह्मणम् –

> यदत॑रन्न् । तत्तार॑काणान्तारक॒त्वम् । यो वा इ॒ह यज॑ते । अ॒मु स
> लो॒कन्न॑क्षते । तन्नक्ष॑त्राणान्नक्षत्र॒त्वम् ।। दे॒व॒गृ॒हा वै
> नक्ष॑त्राणि । य ए॒वव्वेँद॑ । गृ॒ह्ये॑व भ॑वति । यानि॒ वा इ॒मानि॑
> पृथि॒व्याश्चि॒त्राणि॑ । तानि॒ नक्ष॑त्राणि । तस्मा॑दश्ली॒लना॑म
> श्चि॒त्रे । नाव॑स्ये॒न्न य॑जेत । यथा॑ पापा॒हे कु॑रु॒ते । ता॒दृगे॒व तत्
> ।

अयनचलनकारणेन काले काले ज्योतिर्विद्यापरिष्कारो ऽपेक्ष्यते। कथञ्चिदधुना
यथा चन्द्रस्य कृत्तिकानक्षत्रसूचकं‌ खस्थानं न ह कृत्तिकासु वर्तते। एवं‌
दिनस्य नक्षत्रसंयोगे ज्ञातव्ये नक्षत्रमण्डलम् अन्तरा खभागान्तरम् एव
द्रष्टव्यं स्यात्! अतो ऽस्मिन् निर्देशे ब्राह्मणकर्तॄणां
ब्रह्मणश्चाभिप्रायो ऽवगन्तव्यः।

# समाधान-प्रस्तावाः

1.  2300BCE इति वर्षस्य परिसरे पुरो ऽवर्तन्त कृत्तिकाः विषुवसमये। तदा हि
    ब्राह्मणांशा इमय् आविरभवन्। पुरो वर्तमानाभ्यः कृत्तिकाभ्य आरभ्य
    नक्षत्राणाम् अर्धं देवनक्षत्रगुच्छम् इति निरदिशन्।
    1.  आक्षेपः – उदगयने सूर्ये वर्तमाने देवानां दिनञ्चेत् तद्धि
        देवकर्मणां हितञ्चेन् ननूत्तरायणोचितनक्षत्राण्य् एव
        देवनक्षत्रत्वे चेयान्य् अभविष्यन्?
2.  6000BCE इति वर्षस्य परिसरय् उत्तरायणारम्भे ऽवर्तन्त कृत्तिकाः।
    उत्तरायणं‌ हि तदा कृत्तिकादिनक्षत्रार्धेवर्तत सूर्यस्य। तेन हि
    देवनक्षत्रव्यपदेशोऽयं सङ्गतः।
    1.  आक्षेपः – तैत्तिरीयश्रुतिस् ततोऽप्यर्वाचीनेति प्रमाणान्तराणि
        बहूनि। अन्येषु श्रुतिभागेषूक्तानि नक्षत्रस्थानानि तासाम्
        4500BCE-तो ऽर्वाचीनतां दिशन्ति।



