+++
title = "आपस्तम्बधर्मसूत्रेषु"
full_title = "आपस्तम्बधर्मसूत्रेषु भोजननियमाः"
date = "2018-01-23"
upstream_url = "https://agnimaan.wordpress.com/2018/01/23/%e0%a4%86%e0%a4%aa%e0%a4%b8%e0%a5%8d%e0%a4%a4%e0%a4%ae%e0%a5%8d%e0%a4%ac%e0%a4%a7%e0%a4%b0%e0%a5%8d%e0%a4%ae%e0%a4%b8%e0%a5%82%e0%a4%a4%e0%a5%8d%e0%a4%b0%e0%a5%87%e0%a4%b7%e0%a5%81-%e0%a4%ad%e0%a5%8b/"

+++
Source: [here](https://agnimaan.wordpress.com/2018/01/23/%e0%a4%86%e0%a4%aa%e0%a4%b8%e0%a5%8d%e0%a4%a4%e0%a4%ae%e0%a5%8d%e0%a4%ac%e0%a4%a7%e0%a4%b0%e0%a5%8d%e0%a4%ae%e0%a4%b8%e0%a5%82%e0%a4%a4%e0%a5%8d%e0%a4%b0%e0%a5%87%e0%a4%b7%e0%a5%81-%e0%a4%ad%e0%a5%8b/).

आपस्तम्बधर्मसूत्रेषु भोजननियमाः

# 

[कल्प-कोशात्](https://docs.google.com/spreadsheets/d/1r8Cx6dRBwRGSzmj5E-J8oBpw7Of8AHLl9BfQa83ei2g/edit#gid=0)।

# अभोज्येषु

हिंसार्थेनासिना मांसं छिन्नमभोज्यम् १६ …यस्मिंश्चान्ने केशः स्यात्
(पाकावस्थायां सति भिन्ना वार्ता) २३ अन्यद्वामेध्यम् २४ अमेध्यैरवमृष्टम्
२५ कीटो वामेध्यसेवी २६ मूषकलाङ्गं वा २७ … कृतान्नं
पर्युषितमखाद्यापेयानाद्यम् १७ शुक्तं च १८ … फाणित(शर्करादिः)-पृथुक
(चिउडा)-तण्डुल-करम्ब
(दधि+शक्तु)-भरुज-सक्तु-शाक-मांस-पिष्ट-क्षीरविकारौषधि-वनस्पति-मूल-फल-वर्जम्
१९ शुक्तं चापरयोगम् २० … सर्वं मद्यमपेयम् २१ … तथैलकं पयः २२
उष्ट्रीक्षीर-मृगीक्षीर-सन्धिनीक्षीर-यमसूक्षीराणीति २३ धेनोश्चानिर्दशायाः
(प्रसवाद् १० दिनेभ्यः प्राक्) २४ … तथा कीलालौषधीनां च २५
करञ्ज-पलण्डु-परारीकाः २६ यच्चान्यत् परिचक्षते २७ क्याक्वभोज्यमिति हि
ब्राह्मणम् २८ …एकखुरोष्ट्रगवयग्रामसूकरशरभगवाम् २९ धेनु+अनडुहोर्भक्ष्यम्
३० मेध्यमानडुहमिति वाजसनेयकम् ३१ कुक्कुटो विकिराणाम् (=खनित्वा
कीटान्यश्नन्ति ये तेषु, अभक्ष्यम्) ३२ प्लवः प्रतुदाम् ३३ क्रव्यादः ३४
हंसभासचक्रवाकसुपर्णाश्च ३५ क्रुञ्च-क्रौञ्च (एतेषु)
वार्ध्राणस-लक्ष्मण-वर्जम् (अभक्ष्यम्) ३६ पञ्चनखानां
गोधा-कच्छप-श्वाविट्-शल्यक-खण्ग-शश-पूतिखष-वर्जम् ३७ सर्पशीर्षी मृदुरः
क्रव्यादो ये चान्ये विकृता यथा मनुष्यशिरसः ३९ १७

# पाचक-परिवेषक-पङ्क्त्यादौ

अप्रयतोपहतमन्नमप्रयतं न त्वभोज्यम् २१ अप्रयतेन तु शूद्रेणोपहृतमभोज्यम्
२२ … पदा वोपहतम् २८ सिचा (वस्त्राञ्चलेन) वा २९ शुना वापपात्रेण वा
दृष्टम् ३० सिचा वोपहृतम् ३१ दास्या वा नक्तमाहृतम् ३२ दास्या वा
नक्तमाहृतम् ३२ भुञ्जानं वा ३३ यत्र शूद्र उपस्पृशेत् १ अनर्हद्भिर्वा
समानपङ्क्तौ २ भुञ्जानेषु व यत्रानूत्थायोच्छिष्टं प्रयच्छेदाचामेद्वा ३
कुत्सयित्वा वा यत्रान्नं दद्युः ४ मनुष्यैरवघ्रातमन्यैर्वामेध्यैः ५ …
नापणीयमन्नमश्नीयात् १४ तथा रसान् आममांस-मधु-लवणानीति परिहाप्य १५
तैलसर्पिषी तूपयोजयेदुदकेऽवधाय १६ … मध्वामं मार्गं मांसं भूमिर् मूलफलानि
रक्षा-गव्यूतिर्-निवेशनं युग्यघासश् चोग्रतः प्रतिगृह्याणि १ एतान्यपि
नानन्तेवास्याहृतानीति हारीतः २ आमं वा गृह्णीरन् ३ कृतान्नस्य वा विरसस्य
४ … त्रयाणां वर्णानां क्षत्रियप्रभृतीनां समावृत्तेन न भोक्तव्यम् ९ १०
यत्राप्रायश्चित्तं कर्मासेवते प्रायश्चित्तवति ११ चरितनिर्वेषस्य
भोक्तव्यम् १२ सर्ववर्णानां स्वधर्मे वर्तमानानां भोक्तव्यं
शूद्र-वर्जमित्येके १३… सङ्घान्नमभोज्यम् १६ परिक्रुष्टं (=सर्वान्
भोजनार्थम् आह्वान्ति ये) च १७ सर्वेषां च शिल्पाजीवानाम् १८ ये च
शस्त्रमाजीवन्ति १९ ये चाधिम् (भाटकग्राहकाः) २० भिषक् २१ वार्धुषिकः
(वृद्ध्युपजीविनः) २२ दीक्षितोऽक्रीतराजकः २३ अग्नीषोमीयसंस्थायामेव २४
हुतायां वा वपायां दीक्षितस्य भोक्तव्यम् २५ यज्ञार्थे वा निर्दिष्टे
शेषाद्भुञ्जीरन्न् इति हि ब्राह्मणम् २६ क्लीबः २७ राज्ञां प्रैषकरः २८
अहविर्याजी २९ चारी ३० अविधिना च प्रव्रजितः ३१ यश्चाग्नीनपास्यति ३२ यश्च
सर्वान्वर्जयते, सर्वान्नी च श्रोत्रियो (ऽपि), निराकृतिर् (=अस्वाध्यायः)
वृषलीपतिः ३३ मत्त उन्मत्तो बद्धो ऽणिकः (पुत्राच् छ्रुतग्राही)
प्रत्युपविष्टो यश्च प्रत्युपवेशयते तावन्तं कालम् १ … क अश्यान्नः २ य
ईप्सेदिति कण्वः ३ पुण्य इति कौत्सः ४ यः कश्चिद्दद्यादिति वार्ष्यायणिः ५
यदि ह रजः (=पापम्) स्थावरं पुरुषे भोक्तव्यम्, अथ चेच् चलं – दानेन
निर्दोषो भवति ६ शुद्धा भिक्षा भोक्तव्या (इति) एककुणिकौ काण्वकुत्सौ तथा
पुष्करसादिः ७ सर्वतोपेतं (=अप्रार्थ्य लब्धम् भोज्यमिति) वार्ष्यायणीयम्
(मतम्)८ पुण्यस्येप्सतो भोक्तव्यम् (इत्यापस्तम्बनिश्चयः) ९
पुण्यस्याप्यनीप्सतो न भोक्तव्यम् १० यतः कुतश्चाभ्युद्यतं भोक्तव्यम् ११
नाननियोगपूर्वमिति हारीतः १२ अथ पुराणे श्लोकावुदाहरन्ति । उद्यतामाहृतां
भिक्षां पुरस्तादप्रवेदिताम् । भोज्यां मेने प्रजापतिरपि दुष्कृतकारिणः । न
तस्य पितरोऽश्नन्ति दश वर्षाणि पञ्च च । न च हव्यं
वहत्यग्निर्यस्तामभ्यधिमन्यत इति १३ चिकित्सकस्य मृगयोः शल्यकृन्तस्य
पाशिनः । कुलटायाः षण्ढकस्य च तेषामन्नमनाद्यम् १४ अथाप्युदाहरन्ति ।
अन्नादे भ्रूणहा मार्ष्टि अनेना अभिशंसति । स्तेनः प्रमुक्तो राजनि
याचन्ननृतसङ्कर इति १५

# विपदि –

… न सुभिक्षाः स्युः ५ स्वयमप्यवृत्तौ सुवर्णं दत्त्वा पशुं वा भुञ्जीत ६
नात्यन्तमन्ववस्येत् ७ वृत्तिं प्राप्य विरमेत् ८ … (शूद्रस्य) तस्यापि
धर्मोपनतस्य (= धर्मार्थम् आश्रितस्य) १४ सुवर्णं दत्वा पशुं वा भुञ्जीत
नात्यन्तमन्ववस्येद्वृत्तिं प्राप्य विरमेत् १५

# भोजनस्थानम्

यस्य कुले म्रियेत न तत्रानिर्दशे भोक्तव्यम् १८ तथानुत्थितायां सूतिकायाम्
१९ अन्तःशवे च २० न नावि भुञ्जीत ६ तथा प्रासादे (काष्ठमञ्चे) ७ कृतभूमौ तु
भुञ्जीत ८

# भोजनपात्रम्

अनाप्रीते मृण्मये भोक्तव्यम् ९ आप्रीतं चेदभिदग्धे १० परिमृष्टं लौहं
प्रयतम् ११ निर्लिखितं दारुमयम् १२ यथागमं यज्ञे १३

# विधिः

भोक्ष्यमाणस्तु प्रयतोऽपि द्विराचामेद्द्विः परिमृजेत्सकृदुपस्पृशेत् ९
दद्भिरपूपस्य नापच्छिन्द्यात् १७ ब्रह्मचर्ये भोजनम् अन्यत्रोक्तम्।

